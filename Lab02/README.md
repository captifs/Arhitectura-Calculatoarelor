Ex1. Implementați și simulați un demultiplexor 1:4 folosind un bloc comportamental ciclic (always).
● Hint: Care este comportamentul unui demultiplexor?
● Hint: Puteți folosiți instrucțiunea case.
___________________________________________________________________________________________________

Ex2. Implementați și simulați un multiplicator pe 4 biți fără a folosi operatorul * (înmulțire).
● Hint: Folosiți convenția Verilog pentru interfața modulului. Câți biți are ieșirea?
● Hint: Înmulțiți pe hârtie, în baza 2, numerele 1001 și 1011. Transpuneți în limbajul
Verilog algoritmul folosit.
___________________________________________________________________________________________________

Ex3. Implementați o unitate aritmetico-logică simplă (UAL), pe 4 biți, cu 2 operații: adunare și
înmulțire. Folosiți o intrare de selecție de 1 bit pentru a alege între cele două operații astfel: 0 -
adunare, 1 - înmulțire. Utilizați multiplicatorul implementat la exercițiul anterior și sumatorul
implementat în laboratorul 1.
● Hint: Este necesar să creați un nou proiect. Se poate folosi tutorialul.
● Hint: Câți biți au ieșirea sumatorului și a multiplicatorului? Dar a UAL-ului?
● Hint: Pentru selecția dintre ieșirea sumatorului și cea a multiplicatorului se poate folosi
atribuirea continuă sau se poate implementa un modul multiplexor 2:1.
● Hint: Pentru testarea UAL trebuie creat un scenariu de test, folosind tutorialul.
Presupunând că sumatorul și multiplicatorul sunt testate temeinic la exercițiile anterioare,
creați un scenariu relevant funcționării UAL-ului ca un întreg.
